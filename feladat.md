### Szakdolgozat készítés
#### Bálint Éliás BSc villamosmérnök hallgató részére


## Helymeghatározási módszerek vizsgálata 5G rendszerekben

Napjaink mobil rendszereiben (pl. 4G, 5G) az elsődleges, kommunikációs célok mellett lehetséges a hálózat helymeghatározási célú használata is. Az 5G rendszerekben specifikusan helymeghatározási, pozícionálási célokra kialakított, paraméterezhető referencia jel struktúrákat definiál a szabvány. A 4G illetve 5G rendszerekben már tipikusnak mondható, hogy mind a bázisállomás mind a felhasználói készülék akár fázis vezérelt többantennás rendszereket alkalmazzon. Mind ezek a fejlesztések abba az irányba mutatnak, hogy a helymeghatározást nem csak jelerősség (RSSI) és időkésleltetés alapján (TDoA), hanem akár a jel beesési irányát becsülve (AoA) is elvégezhető legyen.


A jelölt feladatai:
1. Ismertesse az alapvető helymeghatározási módszerek működését (RSSI, TDoA, AoA)
2. Mutassa be, hogy az 5G szabvány helymeghatározási célú referencia szimbólumait
3. Készítsen számítógépes programot, amellyel lehetséges a referencia jelek előállítása
4. A számítógépes program segítségével végezzen szimulációt, amellyel megmutatja, hogy milyen pontosság érhető el az 5G szabvány szerinti referencia jelekkel
5. Hasonlítsa össze, hogy a referencia jelek paramétereinek változtatása hogyan hat a
helymeghatározás pontosságára


Kapcsolódó irodalom:

[1] Z. Wei et al., "5G PRS-Based Sensing: A Sensing Reference Signal Approach for Joint Sensing and Communication System," in IEEE Transactions on Vehicular Technology, vol. 72, no. 3, pp. 3250-3263, March 2023

[2] ETSI-TS 138.211 Physical channels and modulation (3GPP TS 38.211 version 16.2.0 Release 16)

Tanszéki konzulens:

Dr. Horváth Bálint Péter, adjunktus

Budapest, 2024. szeptember 30.
